# -*- mode: mandoku-view; -*-
#+TITLE: 左傳杜林合注
#+DATE: 2015-08-24 22:16:29.910575
#+PROPERTY: ID KR1e0092
#+PROPERTY: BASEEDITION WYG    
#+PROPERTY: JUAN 提要
<pb:KR1e0092_WYG_000-1a>¶
欽定四庫全書　　　　　經部五¶
　左傳杜林合注　　　　　春秋類¶
　　提要¶
　　　　(臣/)等謹案左傳杜林合注五十卷明王道焜¶
　　　　趙如源同編案朱彛尊經義考載宋林堯叟¶
　　　　春秋左傳句解四十卷引鄭玥之言曰堯叟¶
　　　　字唐翁崇禎中杭州書坊取其書合杜注行¶
　　　　之又載此書五十卷引陸元輔之言曰王道¶
<pb:KR1e0092_WYG_000-1b>¶
　　　　焜杭州人中天啟辛酉鄉試與里人趙如源¶
　　　　濬之共輯此書云云今書肆所行卷數與彛¶
　　　　尊所記合而削去道焜如源之名又首載凡¶
　　　　例題為堯叟所述而中引永樂春秋大全殆¶
　　　　足咍噱葢即以二人編書之凡例改題堯叟¶
　　　　也杜預注左氏號為精密雖隋劉炫已有所¶
　　　　規元趙汸明邵寳傅遜陸粲¶
　　　國朝顧炎武惠棟又遞有所補正而宏綱巨目¶
<pb:KR1e0092_WYG_000-2a>¶
　　　　終越諸家堯叟之書徒以箋釋文句為事實¶
　　　　非其匹第古注簡奥或有所不盡詳堯叟補¶
　　　　苴其義使淺顯易明于讀者亦不無所益且¶
　　　　不似朱申句解于傳文横肆刋削故仍録存¶
　　　　之以備一解中附陸徳明音義當亦道焜等¶
　　　　所加原本所有今亦並存焉乾隆四十六年¶
　　　　十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1e0092_WYG_000-2b>¶
　　　　　　　　　　總　校　官(臣/)陸　費　墀¶
#+PROPERTY: JUAN 春秋左傳原序
<pb:KR1e0092_WYG_000-3a>¶
欽定四庫全書¶
　　春秋左傳原序¶
春秋者魯史記之名也記事者以事繫日以日繫月以¶
月繫時以時繫年所以紀逺近别同異也故史之所記¶
必表年以首事年有四時故錯舉以為所記之名也周¶
禮有史官掌邦國四方之事逹四方之志諸侯亦各有¶
國史大事書之於策小事簡牘而巳孟子曰楚謂之檮¶
杌晉謂之乘而魯謂之春秋其實一也韓宣子適魯見¶
<pb:KR1e0092_WYG_000-3b>¶
易象與魯春秋曰周禮盡在魯矣吾乃今知周公之徳¶
與周之所以王韓子所見蓋周之舊典禮經也周徳既¶
衰官失其守上之人不能使春秋昭明赴告策書諸所¶
記註多違舊章仲尼因魯史策書成文考其真偽而志¶
其典禮上以遵周公之遺制下以明將來之法其教之¶
所存文之所害則刋而正之以示勸戒其餘則皆即用¶
舊史史有文質辭有詳畧不必改也故傳曰其善志又¶
曰非聖人孰能修之蓋周公之志仲尼從而明之左丘¶
<pb:KR1e0092_WYG_000-4a>¶
明受經於仲尼以為經者不刋之書也故傳或先經以¶
始事或後經以終義或依經以辯理或錯經以合異隨¶
例而發其例之所重舊史遺文畧不盡舉非聖人所修¶
之要故也身為國史躬覽載籍必廣記而備言之其文¶
緩其㫖逺將令學者原始要終尋其枝葉究其所窮優¶
而柔之使自求之饜而飫之使自趨之若江海之浸膏¶
澤之潤渙然冰釋怡然理順然後為得也其發凡以言¶
例皆經國之常制周公之垂法史書之舊章仲尼從而¶
<pb:KR1e0092_WYG_000-4b>¶
修之以成一經之通體其微顯闡幽裁成義類者皆據¶
舊例而發義指行事以正褒貶諸稱書不書先書故書¶
不言不稱書曰之類皆所以起新舊發大義謂之變例¶
然亦有史所不書即以為義者此蓋春秋新意故傳不¶
言凡曲而暢之也其經無義例因行事而言則傳直言¶
其歸趣而已非例也故發傳之體有三而為例之情有¶
五一曰微而顯文見於此起義在彼稱族尊君命舍族¶
尊夫人梁亡城縁陵之類是也二曰志而晦約言示制¶
<pb:KR1e0092_WYG_000-5a>¶
推以知例參㑹不地與謀曰及之類是也三曰婉而成¶
章曲從義訓以示大順諸所諱辟璧假許田之類是也¶
四曰盡而不汙直書其事具文見意丹楹刻桷天王求¶
車齊侯獻捷之類是也五曰懲惡而勸善求名而亡欲¶
蓋而章書齊豹盜三叛人名之類是也推此五體以尋¶
經傳觸類而長之附于二百四十二年行事王道之正¶
人倫之紀備矣或曰春秋以錯文見義若如所論則經¶
當有事同文異而無其義也先儒所傳皆不其然答曰¶
<pb:KR1e0092_WYG_000-5b>¶
春秋雖以一字為褒貶然皆須數句以成言非如八卦¶
之爻可錯綜為六十四也固當依傳以為斷古今言左¶
氏春秋者多矣今其遺文可見者十數家大體轉相祖¶
述進不得為錯綜經文以盡其變退不守丘明之傳於¶
丘明之傳有所不通皆没而不說而更膚引公羊穀梁¶
適足自亂預今所以為異專修丘明之傳以釋經經之¶
條貫必出於傳傳之義例總歸諸凡推變例以正褒貶¶
簡二傳而去異端蓋丘明之志也其有疑錯則備論而¶
<pb:KR1e0092_WYG_000-6a>¶
闕之以俟後賢然劉子駿創通大義賈景伯父子許惠¶
卿皆先儒之美者也末有頴子嚴者雖淺近亦復名家¶
故持舉劉賈許頴之違以見同異分經之年與傳之年¶
相附比其義類各隨而解之名曰經傳集解又别集諸¶
例及地名譜第厯數相與為部凡四十部十五卷皆顯¶
其異同從而釋之名曰釋例將令學者觀其所聚異同¶
之説釋例詳之也或曰春秋之作左傳及穀梁無明文¶
說者以為仲尼自衛反魯修春秋立素王丘明為素臣¶
<pb:KR1e0092_WYG_000-6b>¶
言公羊者亦云黜周而王魯危行言孫以辟當時之害¶
故微其文隱其義公羊經止獲麟而左氏經終孔丘卒¶
敢問所安答曰異乎余所聞仲尼曰文王既没文不在¶
兹乎此制作之本意也歎曰鳳鳥不至河不出圖吾巳¶
矣夫蓋傷時王之政也麟鳳五靈王者之嘉瑞也今麟¶
出非其時虚其應而失其歸此聖人所以為感也絶筆¶
於獲麟之一句者所感而起固所以為終也曰然則春¶
秋何始於魯隠公答曰周平王東周之始王也隠公讓¶
<pb:KR1e0092_WYG_000-7a>¶
國之賢君也考乎其時則相接言乎其位則列國本乎¶
其始則周公之祚𦙍也若平王能祈天永命紹開中興隠¶
公能𢎞宣祖業光啟王室則西周之美可尋文武之迹¶
不隊是故因其厯數附于行事采周之舊以㑹成王義¶
垂法將來所書之王即平王也所用之厯即周正也所¶
稱之公即魯隠也安在其黜周而王魯乎子曰如有用¶
我者吾其為東周乎此其義也若夫制作之文所以彰¶
徃考來情見乎辭言髙則㫖逺辭約則意微此理之常¶
<pb:KR1e0092_WYG_000-7b>¶
非隠之也聖人包周身之防既作之後方復隠諱以辟¶
患非所聞也子路欲使門人為臣孔子以為欺天而云¶
仲尼素王丘明素臣又非通論也先儒以為制作三年¶
文成致麟既巳妖妄又引經以至仲尼卒亦又近誣據¶
公羊經止獲麟而左氏小邾射不在三叛之數故余以¶
為感麟而作作起獲麟則文止於所起為得其實至於¶
反袂拭面稱吾道窮亦無取焉¶
#+PROPERTY: JUAN 春秋提要
<pb:KR1e0092_WYG_000-8a>¶
春秋提要¶
　　周十二王(春秋歴十有四王悼王立未踰/年敬王崩在春秋後故止曰十)¶
　　(二/王)¶
平王(四十九年入春秋隠元年/也三年崩在位五十一年)¶
桓王(元年隠四年也相十五/年崩在位二十三年)¶
荘王(元年桓十六年也荘十/二年崩在位十五年)¶
僖王(元年荘十三年也十/七年崩在位五年)¶
惠王(元年莊十八年也僖八/年崩在位二十五年)¶
<pb:KR1e0092_WYG_000-8b>¶
襄王(元年僖九年也文八/年崩在位三十三年)¶
頃王(元年文九年也十/四年崩在位六年)¶
匡王(元年文十五年也宣/二年崩在位六年)¶
定王(元年宣三年也成五/年崩在位二十一年)¶
簡王(元年成六年也襄元/年崩在位十四年)¶
靈王(元年襄二年也二十八/年崩在位二十七年)¶
景王(元年襄二十九年也昭二/十二年崩在位二十五年)¶
敬王(元年昭二十三年/也崩在春秋後)¶
<pb:KR1e0092_WYG_000-9a>¶
　　列國見於年表者十九¶
魯蔡曹衛滕晉鄭齊秦楚宋杞陳呉邾莒薛許小邾¶
　　魯十二公¶
隠公(不書/即位)桓公(四年七年去/秋冬二時)莊公(不書/即位)閔公(不書/即位)僖公¶
(不書/即位)文公　宣公　成公　襄公　昭公　定公(元年/無正)¶
(月/)哀公¶
　　五伯(春秋終入呉黄池之/役呉越亦爭伯矣)¶
齊桓公(莊十三年/㑹北杏)宋襄公(僖十九年/盟曹南)晉文公(僖二十八/年戰城濮)¶
<pb:KR1e0092_WYG_000-9b>¶
秦穆公(文三年/伐晉)楚莊王(宣十一年/盟辰陵)¶
　　晉十一世¶
文公(僖二十八年立/三十二年卒)襄公(僖三十三年/立文六年卒)靈公(文七年立/宣二年卒)¶
成公(宣三年立/宣九年卒)景公(宣九年立/成十年卒)厲公(成十一年立/十八年卒)悼公(成/十)¶
(八年立襄/十五年卒)平公(襄十六年立/昭十年卒)昭公(昭十一年立/十六年卒)頃公(昭/十)¶
(七年立三/十年卒)定公(昭三十年立/卒在春秋後)¶
　　魯三桓¶
仲孫氏(又曰/孟孫)叔孫氏　季孫氏¶
<pb:KR1e0092_WYG_000-10a>¶
　　晉八卿¶
智罃　　士匄　　荀偃　　韓起¶
欒黶　　士魴　　魏絳　　趙武¶
　　晉六卿¶
趙氏　范氏　智氏　荀氏　魏氏　韓氏¶
　　晉三卿¶
魏斯　韓䖍　趙籍¶
　　周來聘七¶
<pb:KR1e0092_WYG_000-10b>¶
隠七年凡伯　九年南季　桓四年宰渠伯糾　五年¶
仍叔之子　八年家父　僖三十年宰周公　宣十年¶
王季子¶
　　周錫命三¶
莊元年榮叔　文元年毛伯　成八年召伯¶
　　周歸脤一¶
定十四年石尚¶
　　周賵塟四¶
<pb:KR1e0092_WYG_000-11a>¶
隠元年宰咺　文元年叔服　五年榮叔召伯¶
　　周來求三¶
隠三年武氏子求賻　桓十五年家父求車　文九年¶
毛伯求金¶
　　魯君臣朝聘于周八(文元年叔孫得臣二十/二年叔鞅㑹塟故不數)¶
僖二十八年公兩朝王所　成十三年公如京師　僖¶
三十年公子遂　文元年叔孫得臣　八年公孫敖¶
宣九年仲孫蔑　襄二十四年叔孫豹¶
<pb:KR1e0092_WYG_000-11b>¶
　　公如齊十有一(春秋公如齊者十有五桓/莊四如齊非朝故不數)¶
僖公三　宣公六　昭公二¶
　　公如晉二十¶
文公二　成公四　襄公五　昭公八　定公一¶
　　公如楚二¶
襄公一　昭公一¶
　　魯大夫聘列國五十有六(又如齊四如宋三如晉/二如陳滕各一皆因事)¶
　　　(而徃非専行/聘禮故不數)¶
<pb:KR1e0092_WYG_000-12a>¶
如齊十有九　如晉二十有五　如陳二¶
如宋五　　　如牟如衛如楚如莒如邾各一¶
　　諸侯朝魯四十¶
曹滕小邾各五　杞邾各七　郯二¶
薛紀穀鄧鄫郜葛牟蕭各一¶
　　齊聘魯五¶
隠七年弟年　桓三年弟年　僖三十三年國歸父¶
宣十年國佐　襄二十七年慶封¶
<pb:KR1e0092_WYG_000-12b>¶
　　晉聘魯十有一¶
成三年荀庚　八年士燮　十一年卻犫　十八年士¶
匄　襄元年荀罃　八年士匄　十二年士魴　二十¶
六年荀呉　二十九年士鞅　昭二年韓起　昭二十¶
一年士鞅¶
　　宋聘魯四¶
成四年華元　　　八年華元¶
襄十五年向戌　　昭十二年華定¶
<pb:KR1e0092_WYG_000-13a>¶
　　衛聘魯四¶
文四年寗俞　　　成三年孫良夫¶
襄元年公孫剽　　襄七年孫林父¶
　　陳鄭秦呉聘魯各一¶
莊二十五年陳女叔　文十二年秦術¶
襄五年鄭公子發　　襄二十九年呉札¶
　　楚聘魯三¶
莊二十三年荆人　文九年椒　襄三十年薳罷¶
<pb:KR1e0092_WYG_000-13b>¶
　　盟一百有九(凡盟㑹侵伐内為主書及外為主書/㑹所以别首從而謹善惡之首也)¶
始隠元年蔑　　　　終哀二年句繹¶
　　特盟參盟同盟始終¶
石門于鹹特盟之始終也　瓦屋鄟陵參盟之始終也¶
　于幽平丘同盟之始終也¶
　　同盟十有六(齊盟二皆同尊周也晉/盟十有四皆同外楚也)¶
兩幽(齊/桓)新城(晉/靈)清丘　斷道　虫牢　馬陵¶
于蒲(晉/景)于戚　柯陵(晉/厲)虚朾　雞澤　于戲¶
<pb:KR1e0092_WYG_000-14a>¶
亳城北(晉/悼)重丘(晉/平)平丘(晉/昭)¶
　　殊盟二¶
僖五年首止　　　　僖九年葵丘¶
　　涖盟四¶
僖三年公子友如齊　文七年公孫敖如莒¶
昭七年叔孫婼如齊　定十一年叔還如鄭¶
　　來盟五¶
桓十四年鄭弟語　閔二年齊髙子　僖四年楚屈完¶
<pb:KR1e0092_WYG_000-14b>¶
　文十五年宋司馬華孫　宣七年衛孫良夫¶
　　外大夫聘而遂盟五¶
成三年荀庚良夫　　十一年卻犫¶
襄七年林父　　　　十五年向戌¶
　　㑹九十七¶
始隠二年潛　　　　終哀十三年黃池¶
　　殊㑹四¶
僖五年首止　　　　成十五年鍾離¶
<pb:KR1e0092_WYG_000-15a>¶
襄十年于柤　　　　襄十四年于向¶
　　遇七(志内之遇者四而皆書及若曰以此及彼然/也志外之遇者三而皆以爵若曰以尊及卑)¶
　　　(然/也)¶
隠四年遇清　莊二十三年遇穀　三十年遇魯濟¶
僖十四年遇防　隠八年宋衛遇垂　莊四年齊陳鄭¶
遇垂　三十二年宋齊遇梁丘¶
　　平五(如宣四年平/莒及郯為六)¶
隠六年鄭來輸平　宣十五年宋及楚平　昭七年暨¶
<pb:KR1e0092_WYG_000-15b>¶
齊平　定十年及齊平　定十一年及鄭平¶
　　來七¶
隠元年祭伯來　　　桓六年實來¶
八年祭公來　　　　閔元年齊仲孫來¶
僖二十九年兩介葛盧來　襄十八年白狄來¶
　　人自為盟三¶
桓十一年惡曹(中國未有伯/而人自為盟)僖二十一年鹿上(中國始/無伯而)¶
(人自/為盟)宣十二年清丘(中國又將無伯/而人自為盟)¶
<pb:KR1e0092_WYG_000-16a>¶
　　侵六十(潛師掠/境曰侵)¶
始莊十年公侵宋　終哀十三年晉魏曼多侵衛¶
　　伐二百十有三(聲罪致/討曰伐)¶
始隠二年鄭人伐衛¶
終哀十三年楚公子申伐陳¶
　　戰二十三(兩兵相接曰戰書敗績者十五又内兵/書敗曰戰若僖公戰于井陘我師敗績)¶
　　　(獲公冑懸諸魚門諱不書敗唯莊/公乾時之敗以與讐戰雖敗不諱)¶
始桓十年來戰于郎　終哀十一年戰于艾陵¶
<pb:KR1e0092_WYG_000-16b>¶
　　圍四十四(繯其城/邑曰圍)¶
始隠五年宋圍長葛　終哀七年宋人圍曹¶
　　入二十七(造其國/都曰入)¶
始隠二年莒人入向　終哀十三年於越入呉¶
　　遷十(徙其朝/市曰遷)¶
始莊元年齊師遷紀郱鄑郚¶
終哀二年蔡遷州來¶
　　滅三十(毁其宗廟社稷曰滅内兵書滅曰取若取/鄟取邿取鄫是也唯僖公滅項乃公在㑹)¶
<pb:KR1e0092_WYG_000-17a>¶
　　　(而季孫滅/之故不諱)¶
始莊十年齊師滅譚　終定十五年楚子滅胡¶
　　敗師十有六(詭道而勝/之曰敗)¶
始隠十年公敗宋師于菅¶
終定十四年於越敗呉于檇李¶
　　取師三(悉虜而俘/之曰取)¶
隠十年伐戴取之　哀九年雍丘　十三年于嵒¶
　　取國邑十有六(胡氏曰取者收奪之名/趙子曰凡力得之曰取)¶
<pb:KR1e0092_WYG_000-17b>¶
始隠四年取牟婁　終哀八年取讙及闡¶
　　襲一(輕行而掩/之曰襲)¶
襄二十三年齊侯襲莒¶
　　追二(巳去而躡/之曰追)¶
莊十八年公追戎于濟西¶
僖二十六年公追齊至酅弗及¶
　　戌三(聚兵而守/之曰戌)¶
僖二十八年公子買戌衛¶
<pb:KR1e0092_WYG_000-18a>¶
襄五年戌陳　　　十年戌鄭虎牢¶
　　以一國而用諸侯之師三(以弱假強而能/左右之曰以)¶
桓十四年宋以四國伐鄭　僖二十六年魯以楚師伐¶
齊　定四年蔡以呉子伐楚¶
　　城二十有九(城者完舊也内城二十三不時害義/固為罪矣雖時且義亦書見勞民為)¶
　　　(重事也齊伯外城三邢也楚丘也縁陵也獨城邢/為美晉伯外城三虎牢也杞也成周也獨成周)¶
　　　(無/譏)¶
始隠七年城中丘　　終哀六年城邾瑕¶
<pb:KR1e0092_WYG_000-18b>¶
　　築八(築者創/始也)¶
莊元年築王姬之館　二十八年築郿¶
三十一年三築臺　　成十八年築鹿囿¶
昭九年築郎囿　　　定十三年築蛇淵囿¶
　　執三十有一(齊執者五晉執者十五宋執/者三邾執者一楚執者七)¶
始桓十一年宋人執鄭祭仲¶
終哀四年晉執戎蠻子赤歸于楚¶
　　獲六(凡君戰而死者曰滅生禽/曰獲大夫生死皆曰獲)¶
<pb:KR1e0092_WYG_000-19a>¶
僖元年于酈獲莒拏　十五年于韓獲晉侯　宣二年¶
大棘獲宋華元　襄八年鄭侵蔡公子燮　昭二十三¶
年雞父獲陳夏齧　哀十一年艾陵獲齊國書¶
　　降二(降者脅/服之詞)¶
莊八年郕降于齊師　莊三十年齊人降鄣¶
　　潰四(民逃其/上曰潰)¶
僖四年侵蔡蔡潰　文三年伐沈沈潰¶
成九年伐莒莒潰　昭二十九年鄆潰¶
<pb:KR1e0092_WYG_000-19b>¶
　　講武二(桓公有所畏而大閲非其時/莊公有所俟而治兵非其地)¶
桓六年大閱(簡車/馬也)莊八年治兵(習戰也申明軍/法以整齊之也)¶
　　蒐五(中春教振旅遂以蒐謂蒐索擇取/不孕者大云者僭天子之制也)¶
昭八年蒐于紅　　　十一年大蒐比蒲¶
二十二年大蒐昌間　定十三年大蒐比蒲¶
十四年大蒐比蒲¶
　　狩四(中冬教大閲遂以狩/謂守取之無所擇也)¶
桓四年于郎　　　　莊四年于禚¶
<pb:KR1e0092_WYG_000-20a>¶
僖二十八年河陽　　哀十四年獲麟¶
　　乞師五(乞者卑遜自屈之辭/又曰乞不保得之辭)¶
僖二十六年公子遂如楚¶
成十三年晉郤錡來　十六年晉欒黶來¶
十七年晉荀罃來　　十六年晉士魴來¶
　　次師十有三(齊次者四魯次者四齊衛次者三晉/楚次者各一伐而書次其次為善伐)¶
　　　(楚次陘是也救而書次其次為貶聶北救邢是/也又曰莊十年次于郎見齊伯之難文十年次)¶
　　　(厥貉見楚伯之難襄元年/次于鄫見晉復伯之難矣)¶
<pb:KR1e0092_WYG_000-20b>¶
始莊三年公次于滑　終定十五年齊衛次于渠蒢¶
　　制楚得失七¶
召陵以義勝　城濮以威勝　鄢陵以幸勝　蕭魚以¶
善勝　于泓以不度徳不量力而敗　于邲以將不用¶
命而敗　召陵以求貨弗得而還¶
　　救二十三(救在王室則罪諸侯子突救衛是也救/在逺國則罪四鄰晉陽處父救江是也)¶
　　　(救在夷狄則罪中國楚貞/救鄭狄救齊呉救陳是也)¶
始莊六年子突救衛　終哀十年呉救陳¶
<pb:KR1e0092_WYG_000-21a>¶
　　獻捷二(獻者下奉上之/詞軍獲曰捷)¶
莊三十一年齊侯來獻戎捷¶
僖二十一年楚宜申來獻捷¶
　　雩二十有一(旱祭也諸便雩于境内之山川/蓋以山川百源能興雲雨故也)¶
書秋者七　書八月者四　書七月者二¶
書九月者七　書冬者一¶
　　郊九(龜違者四牛災者四非時大不敬者一盖/郊所以祭天魯諸侯而用天子之祭僭也)¶
僖三十一年四月卜郊　宣三年正月牛傷乃不郊¶
<pb:KR1e0092_WYG_000-21b>¶
成七年正月牛傷不郊　十年四月五卜郊　十七年¶
九月辛丑用郊　襄七年四月三卜郊　十一年四月¶
四卜郊　定十五年正月牛傷五月辛亥郊　哀元年¶
正月牛傷四月辛已郊¶
　　望三(望祭也望/于山川)¶
僖三十一年　　宣三年　　成七年¶
　　烝嘗三(冬曰烝衆也謂萬事畢成所薦衆/多也秋曰甞以物成而薦新為義)¶
桓八年春正月已夘烝　　夏五月丁丑烝¶
<pb:KR1e0092_WYG_000-22a>¶
十四年乙亥嘗¶
　　土田十¶
假一　取五　歸我一　歸之于一　疆一¶
來歸一¶
　　災異一百二十二¶
日食三十六　星孛三　星隕隕石各一　不雨七¶
無氷三　大雨震電一　雨雪三　大雨雹三　地震¶
五　山崩二　大水九　有年二　大旱二　饑三¶
<pb:KR1e0092_WYG_000-22b>¶
無麥苖一　大無麥禾一　隕霜不殺草李梅實一¶
　隕霜殺菽一　雨木氷一　多麋有&KR0558;有蜚蝝生各¶
一　六鷁退飛一　螟三　螽十　牛傷四　牛死二¶
　宫室災六　震廟一　屋壊二　齊大災一　宋陳¶
衛鄭災一　宋陳災各一¶
　　齊桓衣裳之㑹十有一¶
北杏　兩鄄　兩幽　于檉　于貫　陽榖　首止¶
寗母　葵丘¶
<pb:KR1e0092_WYG_000-23a>¶
　　齊桓兵車之㑹四¶
于洮　于鹹　牡丘　于淮¶
　　晉文五書爵¶
侵曹　伐衛　入曹　城濮　踐土¶
　　晉襄退三强¶
僖三十三年敗秦于殽　　敗狄于箕¶
伐許(許貳於楚伐許/所以離楚也)¶
　　晉悼五㑹¶
<pb:KR1e0092_WYG_000-23b>¶
雞澤　于戚　救陳　于鄬　邢丘¶
　　晉悼三駕¶
襄十年伐鄭　十一年伐鄭　同年伐鄭¶
　　晉平七合諸侯¶
溴梁　祝何　澶淵　商任　沙隨　兩夷儀¶
　　晉平五合諸侯¶
澶淵　于宋　城杞　澶淵　于虢¶
　　春秋五始¶
<pb:KR1e0092_WYG_000-24a>¶
元者氣之始　春者四時之始　王者受命之始¶
正月者政教之始　即位者一國之始¶
　　孔子相魯¶
定十年㑹于夾谷　　齊人來歸鄆讙龜隂田¶
十二年叔孫墮郈　　季孫仲孫墮費¶
十四年石尚來歸脤¶
　　子路用魯¶
定十二年墮郈　　　墮費¶
<pb:KR1e0092_WYG_000-24b>¶
　　子貢用魯¶
定十五年邾子來朝　哀七年公㑹呉于鄫¶
十二年公㑹呉于槖皋　公㑹衛宋于鄓¶
　　冉求用魯¶
哀十一年齊國書伐我¶
　　王人三¶
莊六年子突救衛　　僖八年于洮¶
僖二十九年翟泉¶
<pb:KR1e0092_WYG_000-25a>¶
　　命大夫三¶
魯單伯　　　鄭祭仲　　　陳女叔¶
　　魯三家所始(即三/桓也)¶
僖元年公子友敗莒于酈(是役公賜季友汶陽之/田及費而季孫氏始)¶
四年公孫兹侵陳(叔孫/氏始)¶
十五年公孫敖救徐(孟孫/氏始)¶
